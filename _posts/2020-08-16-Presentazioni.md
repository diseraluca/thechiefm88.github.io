---
layout: post
title: Presentazioni
date: 2020-08-16
author: MDA DS
---
Dopo molta fatica per costruire questo blog (imparare html, imparare css, imparare markdown, imparare come funziona jekyll, e molto altro...) finalmente mi trovo a scrivere il mio primo post.

Ma andiamo per ordine:
Sono un ragazzo italiano e l'idea di questo blog nasce principalmente dalla voglia di condividere le mie esperienze di scrittura;
sono infatti diversi anni che, a volte più a volte meno, mi cimento nella scrittura di poesie, a volte meglio e a volte peggio (come tutto d'altronde), e mi sono reso conte di due cose impartanti:
1. Che provare a spiegare le motivazioni che ci sono dietro particolari scelte stilistiche o tematiche risulta spesso altrettanto difficile (a volte anche di più!) che la stesura vera e propria di un'opera, ma soprattutto altrettanto importante.
2. Che confrontarsi con un ascoltatore esterno, anche qualora non esistesse davvero (nel caso in cui nessuno legga questo blog, cosa che ovviamente non auspico) è propedeutico alla crescita personale sia umana che artistica.

Per questi motivi ho deciso di fare questo esperimento e di dedicarci abbastanza tempo e fatica, nonostante in questo periodo il lavoro mi lasci molto poco di entrambi, da renderlo realtà.

Detto ciò vi lascio alla lettura dei prossimi post, che spero di poter scrivere con frequenza almeno settiminale, e, soprattutto, delle mie poesie, ma anche eventualmente di opinioni, pareri e gusti personali, insomma spero che questo progetto vada lontano e, ancora più importante, che ci sia da divertirsi!